<center><b>গীতা - সপ্তম অধ্যায় - বিজ্ঞান যোগ</b></center>
<br />
<center>
      <img alt="" src="data:image/png;base64," />
</center>
<br /><br />
<center>
      শ্রীভগবানুবাচ<br />
      <b>ময্যাসক্তমনাঃ পার্থ যোগং যুঞ্জন্মদাশ্রয়ঃ।<br />
            অসংশয়ং সমগ্রং মাং যথা জ্ঞাস্যসি তচ্ছৃণু।। ১।।</b>
</center>
<br /><br />
<b>অনুবাদঃ</b><br />
শ্রীভগবান বললেন- হে পার্থ! আমাতে আসক্তচিত্ত হয়ে, আমাতে মনোনিবেশ করে যোগাভ্যাস
করলে, কিভাবে সমস্ত সংশয় থেকে মুক্ত হয়ে আমাকে জানতে পারবে, তা শ্রবণ কর।<br /><br />
<center>
      <b>
            জ্ঞানং তেহহং সবিজ্ঞানমিদং বক্ষ্যাম্যশেষতঃ।<br />
            যজজ্ঞাত্বা নেহ ভূয়োহন্যজজ্ঞাতব্যমবশিষ্যতে।।২।।</b>
</center>
<br /><br />
<b>অনুবাদঃ</b><br />
আমি এখন তোমাকে বিজ্ঞান সমন্বিত এই জ্ঞানের কথা সম্পূর্ণরূপে বলব, যা জানা হলে এই
জগতে আর কিছুই জানবার বাকি থাকে না।<br /><br />
<center>
      <b>
            মনুষ্যাণাং সহস্রেষু কশ্চিদ্ যততি সিদ্ধয়ে।<br />
            মততামপি সিদ্ধানাং কশ্চিন্মাং বেত্তি তত্ত্বতঃ।।৩।।</b>
</center>
<br /><br />
<b>অনুবাদঃ</b><br />
হাজার হাজার মানুষের মধ্যে কদাচিৎ কোন একজন সিদ্ধি লাভের জন্য যত্ন করেন, আর সেই
প্রকার যত্নশীল সিদ্ধদের মধ্যে কদাচিৎ একজন আমাকে অর্থাৎ আমার ভগবৎ-স্বরূপকে
তত্ত্বত অবগত হন।<br /><br />
<center>
      <b>
            ভূমিরাপোহনলো বায়ুঃ খং মনো বুদ্ধিরেব চ।<br />
            অহঙ্কার ইতীয়ং মে ভিন্না প্রকৃতিরষ্টধা।।৪।।</b>
</center>
<br /><br />
<b>অনুবাদঃ</b><br />
ভূমি, জল, বায়ু, অগ্নি, আকাশ, মন, বুদ্ধি ও অহঙ্কার-এই আট প্রকারে আমার ভিন্না জড়া
প্রকৃতি বিভক্ত।<br /><br />
<center>
      <b>
            অপরেয়মিতস্ত্বন্যাং প্রকৃতিং বিদ্ধিমে পরাম্।<br />
            জীবভূতাং মহাবাহো যয়েদং ধার্যতে জগৎ।।৫।।</b>
</center>
<br /><br />
<b>অনুবাদঃ</b><br />
হে মহাবাহো! এই নিকৃষ্টা প্রকৃতি ব্যতীত আমার আর একটি উৎকৃষ্টা প্রকৃতি রয়েছে। সেই
প্রকৃতি চৈতন্য-স্বরূপা ও জীবভূতা; সেই শক্তি থেকে সমস্ত জীব নিঃসৃত হয়ে এই জগৎকে
ধারণ করে আছে।<br /><br />
<center>
      <b>
            এতদযোনীনি ভূতানি সর্বাণীত্যুপধারয়।<br />
            অহং কৃৎস্নস্য জগতঃ প্রভবঃ প্রলয়স্তথা।।৬।।</b>
</center>
<br /><br />
<b>অনুবাদঃ</b><br />
আমার এই উভয় প্রকৃতি থেকে জড় ও চেতন সব কিছু উৎপন্ন হয়েছে। অতএব নিশ্চিতভাবে জেনে
রেখো যে, আমিই সমস্ত জগতের উৎপত্তি ও প্রলয়ের মূল কারণ।<br /><br />
<center>
      <b>
            মত্তঃ পরতরং নান্যৎ কিঞ্চিদস্তি ধনঞ্জয়।<br />
            ময়ি সর্বমিদং প্রোতং সূত্রে মণিগণা ইব।।৭।।</b>
</center>
<br /><br />
<b>অনুবাদঃ</b><br />
হে ধনঞ্জয়! আমার থেকে শ্রেষ্ঠ আর কেউ নেই। সূত্রে যেমন মণিসমূহ গাঁথা থাকে, তেমনই
সমস্ত বিশ্বই আমাতে ওতঃপ্রোতভাবে অবস্থান করে।<br /><br />
<center>
      <b>
            রসোহহমপ্সু কৌন্তেয় প্রভাস্মি শশিসূর্যয়োঃ।<br />
            প্রণবঃ সর্ববেদেষু শব্দঃ খে পৌরুষং নৃষু।।৮।।</b>
</center>
<br /><br />
<b>অনুবাদঃ</b><br />
হে কৌন্তেয়! আমিই জলের রস, চন্দ্র ও সূর্যের প্রভা, সর্ব বেদের প্রণব, আকাশের শব্দ
এবং মানুষের পৌরুষ।<br /><br />
<center>
      <b>
            পুণ্যো গন্ধঃ পৃথিব্যাং চ তেজশ্চাস্মি বিভাবসৌ।<br />
            জীবনং সর্বভূতেষু তপশ্চাস্মি তপস্বিষু।।৯।।</b>
</center>
<br /><br />
<b>অনুবাদঃ</b><br />
আমি পৃৃথিবীর পবিত্র গন্ধ, অগ্নির তেজ, সর্বভূতের জীবন এবং তপস্বীদের তপ।<br /><br />
<center>
      <b>
            বীজং মাং সর্বভূতানাং বিদ্ধি পার্থ সনাতনম্।<br />
            বুদ্ধির্বুদ্ধিমতামস্মি তেজস্তেজস্বিনামহম্।।১০।।</b>
</center>
<br /><br />
<b>অনুবাদঃ</b><br />
হে পার্থ, আমাকে সর্বভূতের সনাতন কারণ বলে জানবে। আমি বুদ্ধিমানের বুদ্ধি এবং
তেজস্বীদের তেজ।<br /><br />
<center>
      <b>
            বলং বলবতাং চাহং কামরাগবিবর্জিতম্।<br />
            ধর্মাবিরুদ্ধো ভুতেষু কামোহস্মি ভরতর্ষভ।।১১।।</b>
</center>
<br /><br />
<b>অনুবাদঃ</b><br />
হে ভরতর্ষভ! আমি বলবানের কাম ও রাগ বিবর্জিত বল এবং ধর্মের অবিরোধী কামরূপে আমি
প্রাণীগণের মধ্যে বিরাজমান।<br /><br />
<center>
      <b>
            যে চৈব সাত্ত্বিকা ভাবা রাজসাস্তামসাশ্চ যে।<br />
            মত্ত এবেতি তান্ বিদ্ধি ন ত্বহং তেষু তে ময়ি।।১২।।</b>
</center>
<br /><br />
<b>অনুবাদঃ</b><br />
সমস্ত সাত্ত্বিক, রাজসিক ও তামসিক ভাবসমূহ আমার থেকেই উৎপন্ন বলে জানবে। আমি সেই
সকলের অধীন নই, কিন্তু তারা আমার শক্তির অধীন।<br /><br />
<center>
      <b>
            ত্রিভির্গুণময়ৈর্ভাবৈরেভিঃ সর্বমিদং জগৎ।<br />
            মোহিতং নাভিজানাতি মামেভ্যঃ পরমব্যয়ম্।।১৩।।</b>
</center>
<br /><br />
<b>অনুবাদঃ</b><br />
(সত্ত্ব, রজ, ও তম) তিনটি গুণের দ্বারা মোহিত হওয়ার ফলে সমগ্র জগৎ এই সমস্ত গুণের
অতীত ও অব্যয় আমাকে জানতে পারে না।<br /><br />
<center>
      <b>
            দৈবী হ্যেষা গুণময়ী মম মায়া দুরত্যয়া।<br />
            মামেব যে প্রপদ্যন্তে মায়ামেতাং তরন্তি তে।।১৪।।</b>
</center>
<br /><br />
<b>অনুবাদঃ</b><br />
আমার এই দৈবী মায়া ত্রিগুণাত্মিকা এবং তা দুরতিক্রমণীয়া। কিন্তু যাঁরা আমাতে
প্রপত্তি করেন, তাঁরাই এই মায়া উত্তীর্ণ হতে পারেন।<br /><br />
<center>
      <b>
            ন মাং দুষ্কৃতিনো মূঢ়াঃ প্রপদ্যন্তে নরাধমাঃ।<br />
            মায়য়াপহৃতজ্ঞানা আসুরং ভাবমাশ্রিতাঃ।।১৫।।</b>
</center>
<br /><br />
<b>অনুবাদঃ</b><br />
মূঢ়, নরাধম, মায়ার দ্বারা যাদের জ্ঞান অপহৃত হয়েছে এবং যারা আসুরিক ভাবসম্পন্ন, সেই
সমস্ত দুস্কৃতকারীরা কখনও আমার শরণাগত হয় না।<br /><br />
<center>
      <b>
            চতুর্বিধা ভজন্তে মাং জনাঃ সৃকৃতিনোহর্জুন।<br />
            আর্তো জিজ্ঞাসুরর্থাথী জ্ঞানী চ ভরতর্ষভ।।১৬।।</b>
</center>
<br /><br />
<b>অনুবাদঃ</b><br />
হে ভরতশ্রেষ্ঠ অর্জুন! আর্ত, অর্থার্থী, জিজ্ঞাসু ও জ্ঞানী-এই চার প্রকার
পুণ্যকর্মা ব্যক্তিগণ আমার ভজনা করেন।<br /><br />
<center>
      <b>
            তেষাং জ্ঞানী নিত্যযুক্ত একভক্তির্বিশিষ্যতে।<br />
            প্রিয়ো হি জ্ঞানিনোহত্যর্থমহং স চ মম প্রিয়ঃ।।১৭।।</b>
</center>
<br /><br />
<b>অনুবাদঃ</b><br />
এই চার প্রকার ভক্তের মধ্যে নিত্যযুক্ত, আমাতে একনিষ্ঠ তত্ত্বজ্ঞানীই শ্রেষ্ঠ। কেন
না আমি তাঁর অত্যন্ত প্রিয় এবং তিনিও আমার অত্যন্ত প্রিয়।<br /><br />
<center>
      <b>
            উদারাঃ সর্ব এবৈতে জ্ঞানী ত্বাত্মৈব মে মতম্।<br />
            অস্থিতঃ স হি যুক্তাত্মা মামেবানুত্তমাং গতিম্।।১৮।।</b>
</center>
<br /><br />
<b>অনুবাদঃ</b><br />
এই সকল ভক্তেরা সকলেই নিঃসন্দেহে মহাত্মা, কিন্তু যে জ্ঞানী আমার তত্ত্বজ্ঞানে
অধিষ্ঠিত, আমার মতে তিনি আমার আত্মস্বরূপ। আমার অপ্রাকৃত সেবায় যুক্ত হয়ে তিনি
সর্বোত্তম গতিস্বরূপ আমাকে লাভ করেন।<br /><br />
<center>
      <b>
            বহুনাং জন্মনামন্তে জ্ঞানবান্মং প্রপদ্যতে।<br />
            বাসুদেবঃ সর্বমিতি স মহাত্মা সুদুর্লভঃ।।১৯।।</b>
</center>
<br /><br />
<b>অনুবাদঃ</b><br />
বহু জন্মের পর তত্ত্বজ্ঞানী ব্যক্তি আমাকে সর্ব কারণের পরম কারণ রূপে জেনে আমার
শরণাগত হন। সেইরূপ মহাত্মা অত্যন্ত দুর্লভ।<br /><br />
<center>
      <b>
            কামৈস্তৈস্তৈর্হৃতজ্ঞানাঃ প্রপদ্যন্তেহন্যদেবতাঃ।<br />
            তং তং নিয়মমাস্থায় প্রকৃত্যা নিয়তাঃ স্বয়া।।২০।।</b>
</center>
<br /><br />
<b>অনুবাদঃ</b><br />
জড় কামনা-বাসনার দ্বারা যাদের জ্ঞান অপহৃত হয়েছে, তারা অন্য দেব-দেবীর শরণাগত হয়
এবং তাদের স্বীয় স্বভাব অনুসারে বিশেষ নিয়ম পালন করে দেবতাদের উপাসনা করে।<br /><br />
<center>
      <b>
            যো যো যাং তনুং ভক্তঃ শ্রদ্ধয়ার্চিতুমিচ্ছতি।<br />
            তস্য তস্যাচলাং শ্রদ্ধাং তামেব বিদধাম্যহম্।।২১।।</b>
</center>
<br /><br />
<b>অনুবাদঃ</b><br />
পরমাত্মরূপে আমি সকলের হৃদয়ে বিরাজ করি। যখনই কেউ দেবতাদের পূজা করতে ইচ্ছা করে,
তখনই আমি সেই সেই ভক্তের তাতেই অচলা শ্রদ্ধা বিধান করি।<br /><br />
<center>
      <b>
            স তয়া শ্রদ্ধয়া যুক্তস্তস্যারাধনমীহতে।<br />
            লভতে চ ততঃ কামান্ময়ৈব বিহিতান্ হি তান্।।২২।।</b>
</center>
<br /><br />
<b>অনুবাদঃ</b><br />
সেই ব্যক্তি শ্রদ্ধাযুক্ত হয়ে সেই দেবতার আরাধনা করেন এবং সেই দেবতার কাছ থেকেই
আমারই দ্বারা বিহিত কাম্য বস্তু অবশ্যই লাভ করেন।<br /><br />
<center>
      <b>
            অন্তবত্তু ফলং তেষাং তদ্ ভবত্যল্পমেধসাম্।<br />
            দেবান্ দেবযজো যান্তি মদ্ভক্তা যান্তি মামপি।।২৩।।</b>
</center>
<br /><br />
<b>অনুবাদঃ</b><br />
অল্পবুদ্ধি ব্যক্তিদের আরাধনা লব্ধ সেই ফল অস্থায়ী। দেবোপাসকগণ দেবলোক প্রাপ্ত হন,
কিন্তু আমার ভক্তের আমার পরম ধাম প্রাপ্ত হন।<br /><br />
<center>
      <b>
            অব্যক্তং ব্যক্তিমাপন্নং মন্যন্তে মামবুদ্ধয়ঃ।<br />
            পরং ভাবমজানন্তো মমাব্যয়মনুত্তমম্।।</b>
</center>
<br /><br />
<b>অনুবাদঃ</b><br />
বুদ্ধিহীন মানুষেরা, যারা আমাকে জানে না, মনে করে যে, আমি পূর্বে অব্যক্ত নির্বিশেষ
ছিলাম, এখন ব্যক্তিত্ব পরিগ্রহ করেছি। তাদের অজ্ঞতার ফলে তারা আমার অব্যয় ও
সর্বোত্তম পরম ভাব সম্বন্ধে অবগত নয়।<br /><br />
<center>
      <b>
            নাহং প্রকাশঃ সর্বস্য যোগমায়াসমাবৃতঃ।<br />
            মূঢ়োহয়ং নাভিজানাতি লোকো মামজমব্যয়ম্।।২৫।।</b>
</center>
<br /><br />
<b>অনুবাদঃ</b><br />
আমি মূঢ় ও বুদ্ধিহীন ব্যক্তিদের কাছে কখনও প্রকাশিত হই না। তাদের কাছে আমি আমার
অন্তরঙ্গা শক্তি যোগমায়ার দ্বারা আবৃত থাকি। তাই, তাঁরা আমার অজ ও অব্যয় স্বরূপকে
জানতে পারে না।<br /><br />
<center>
      <b>
            বেদাহং সমতীতানি বর্তানাননি চার্জুন।<br />
            ভবিষ্যাণি চ ভূতানি মাং তু বেদ ন কশ্চন।।২৬।।</b>
</center>
<br /><br />
<b>অনুবাদঃ</b><br />
হে অর্জুন! পরমেশ্বর ভগবানরূপে আমি অতীত, বর্তমান ও ভবিষ্যৎ সম্বন্ধে সম্পূর্ণরূপে
অবগত। আমি সমস্ত জীব সম্বন্ধে জানি, কিন্তু আমাকে কেউ জানে না।<br /><br />
<center>
      <b>
            ইচ্ছাদ্বেষসমুত্থেন দ্বন্দ্বমোহেন ভারত।<br />
            সর্বভূতানি সম্মোহং সর্গে যান্তি পরন্তপ।।২৭।।</b>
</center>
<br /><br />
<b>অনুবাদঃ</b><br />
হে ভারত! হে পরন্তপ! ইচ্ছা ও দ্বেষ থেকে উদ্ভত দন্দ্বের দ্বারা বিভ্রান্ত হয়ে সমস্ত
জীব মোহাচ্ছন্ন হয়ে জন্মগ্রহণ করে।<br /><br />
<center>
      <b>
            যেষাং ত্বন্তগতং পাপং জনানাং পুণ্যকর্মণাম্।<br />
            তে দ্বন্দ্বমোহনির্মুক্তা ভজন্তে মাং দৃঢ়ব্রতাঃ।।২৮।।</b>
</center>
<br /><br />
<b>অনুবাদঃ</b><br />
যে সমস্ত পুণ্যবান ব্যক্তির পাপ সম্পূর্ণরূপে দূরীভূত হয়েছে এবং যাঁরা দ্বন্দ্বমোহ
থেকে মুক্ত হয়েছেন, তাঁরা দৃঢ় নিষ্ঠার সঙ্গে আমার ভজনা করেন।<br /><br />
<center>
      <b>
            জরামরণমোক্ষায় মামাশ্রিত্য যতন্তি যে।<br />
            তে ব্রক্ষ তদ্ বিদুঃ কৃৎস্নমধ্যাত্নং কর্ম চাখিলম্।।২৯।।</b>
</center>
<br /><br />
<b>অনুবাদঃ</b><br />
যে সমস্ত বুদ্ধিমান ব্যক্তি জরা ও মৃত্যু থেকে মুক্তি লাভের জন্য আমাকে আশ্রয় করে
যত্ন করেন, তাঁরা প্রকৃতপক্ষে ব্রক্ষভূত, কেন না তাঁরা অধ্যাত্মতত্ত্ব ও কর্মতত্ত্ব
সব কিছু সম্পূর্ণরূপে অবগত।<br /><br />
<center>
      <b>
            সাধিভূতাধিদৈবং মাং সাধিযজ্ঞং চ যে বিদুঃ।<br />
            প্রয়াণকালেহপি চ মাং তে বিদুর্যুক্তচেতসঃ।।৩০।।</b>
</center>
<br /><br />
<b>অনুবাদঃ</b><br />
যাঁরা অধিভূত-তত্ত্ব, অধিদৈব-তত্ত্ব ও অধিযজ্ঞ-তত্ত্ব সহ আমাকে পরমেশ্বর ভগবান বলে
অবগত হন, তাঁরা আমাতে আসক্তচিত্ত, এমন কি মরণকালেও আমাকে জানতে পারেন। <br /><br />
<center>
      হরে কৃষ্ণ হরে কৃষ্ণ কৃষ্ণ কৃষ্ণ হরে হরে ।<br />
      হরে রাম হরে রাম রাম রাম হরে হরে ।। <br /><br />
      সমাপ্ত
</center>