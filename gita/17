<center><b>গীতা - চতুর্দশ-অধ্যায় - গুণত্রয় বিভাগ যোগ</b></center>
<br />
<center>
      <img alt="" src="data:image/png;base64," />
</center>
<br /><br />
<center>
      শ্রীভগবানুবাচ<br />
      <b>পরং ভূয়ঃ প্রবক্ষ্যামি জ্ঞানানং জ্ঞানমুত্তমম্। <br />
            যজজ্ঞাত্বা মুনয়ঃ সর্বে পরাং সিদ্ধিমিতো গতাঃ।।১।।</b>
</center>
<br /><br />
<b>অনুবাদঃ</b><br> পরমেশ্বর ভগবান বললেন-পুনরায় আমি তোমাকে সমস্ত জ্ঞানের মধ্যে সর্বোত্তম জ্ঞান সম্বন্ধে বলব, যা জেনে
মুনিগণ এই জড় জগৎ থেকে পরম সিদ্ধি লাভ করেছিলেন।<br /><br />
<center>
      <b>
            ইদং জ্ঞানমুপাশ্রিত্য মম সাধর্ম্যমাগতাঃ।<br />
            সর্গেহপি নোপজায়ন্তে প্রলয়ে ন ব্যথন্তি চ।।২।।</b>
</center>
<br /><br />
<b>অনুবাদঃ</b><br> এই জ্ঞান আশ্রয় করলে জীব আমার পরা প্রকৃতি লাভ করে। তখন আর সে সৃষ্টির সময়ে জন্মগ্রহণ করে না এবং
প্রলয়কালেও ব্যথিত হয় না।<br /><br />
<center>
      <b>
            মম যোনির্মহদ্ ব্রহ্ম তস্মিন্ গর্ভং দধাম্যহম্।<br />
            সম্ভবঃ সর্বভূতানাং ততো ভবতি ভারত।।৩।।</b>
</center>
<br /><br />
<b>অনুবাদঃ</b><br> হে ভারত! প্রকৃতি সংজ্ঞক ব্রহ্ম আমার যোনিস্বরূপ এবং সেই ব্রহ্মে আমি গর্ভাধান করি, যার ফলে সমস্ত জীবের
জন্ম হয়।<br /><br />
<center>
      <b>
            সর্বযোনিষু কৌন্তেয় মূর্তয়ঃ সম্ভবন্তি যাঃ। <br />
            তাসাং ব্রহ্ম মহদযোনিরহং বীজপ্রদঃ পিতা।।৪।।</b>
</center>
<br /><br />
<b>অনুবাদঃ</b><br> হে কৌন্তেয়! সকল যোনিতে যে সমস্ত মূর্তি প্রকাশিত হয়, ব্রহ্মরূপী যোনিই তাদের জননী-স্বরূপা এবং আমি তাদের
বীজ প্রদানকারী পিতা।<br /><br />
<center>
      <b>
            সত্ত্বং রজস্তম ইতি গুণাঃ প্রকৃতিসম্ভবাঃ। <br />
            নিবধ্নন্তি মহাবাহো দেহে দেহিনমব্যয়ম্।।৫।।</b>
</center>
<br /><br />
<b>অনুবাদঃ</b><br> হে মহাবাহো! জড়া প্রকৃতি থেকে জাত সত্ত্ব, রজ ও তম-এই তিনটি গুণ এই দেহের মধ্যে অবস্থিত অব্যয় জীবকে
আবদ্ধ করে।<br /><br />
<center>
      <b>
            তত্র সত্ত্বং নির্মলত্বা প্রকাশমনাময়ম্। <br />
            সুখসঙ্গেন বধ্নাতি জ্ঞানসঙ্গেন চানঘ।।৬।।</b>
</center>
<br /><br />
<b>অনুবাদঃ</b><br> হে নিষ্পাপ! এই তিনটি গুণের মধ্যে সত্ত্বগুণ নির্মল হওয়ার ফলে প্রকাশকারী ও পাপশূন্য এবং সুখ ও জ্ঞানের
সঙ্গের দ্বারা জীবকে আবদ্ধ করে।<br /><br />
<center>
      <b>
            রজো রাগাত্মকং বিদ্ধি তৃষ্ণাসঙ্গসমুদ্ভবম্। <br />
            তন্নিবধ্নাতি কৌন্তেয় কর্মসঙ্গেন দেহিনম্।।৭।।</b>
</center>
<br /><br />
<b>অনুবাদঃ</b><br> হে কৌন্তেয়! রজোগুণ অনুরাগাত্মক এবং তা তৃষ্ণা ও আসক্তি থেকে উৎপন্ন বলে জানবে এবং সেই রজোগুণই জীবকে
সকাম কর্মের আসক্তির দ্বারা আবদ্ধ করে।<br /><br />
<center>
      <b>
            তমস্ত্বজ্ঞানজং বিদ্ধি মোহনং সর্বদেহিনাম্। <br />
            প্রমাদালস্যনিদ্রাভিস্তন্নিবধ্নাতি ভারত।।৮।।</b>
</center>
<br /><br />
<b>অনুবাদঃ</b><br> হে ভারত! অজ্ঞানজাত তমোগুণকে সমস্ত জীবের মোহনকারী বলে জানবে। সেই তমোগুণ প্রমাদ, আলস্য ও নিদ্রার দ্বারা
জীবকে আবদ্ধ করে।<br /><br />
<center>
      <b>
            সত্ত্বং সুখে সঞ্জয়তি রজঃ কর্মণি ভারত। <br />
            জ্ঞানমাবৃত্য তু তমঃ প্রমাদে সঞ্জয়ত্যুত।।৯।।</b>
</center>
<br /><br />
<b>অনুবাদঃ</b><br> হে ভারত! সত্ত্বগুণ জীবকে সুখে আবদ্ধ করে, রজোগুণ জীবকে সকাম কর্মে আবদ্ধ করে এবং তমোগুণ প্রমাদে আবদ্ধ
করে।<br /><br />
<center>
      <b>
            রজস্তমশ্চাভিভূয় সত্ত্বং ভবতি ভারত। <br />
            রজঃ সত্ত্বং তমশ্চৈব তমঃ সত্ত্বং রজস্তথা।।১০।।]</b>
</center>
<br /><br />
<b>অনুবাদঃ</b><br> হে ভারত! রজ ও তমোগুণকে পরাভূত করে সত্ত্বগুণ প্রবল হয়, সত্ত্ব ও তমোগুণকে পরাভূত করে রজোগুণ প্রভল হয়
এবং সেভাবেই সত্ত্ব ও রজোগুণকে পরাভূত করে তমোগুণ প্রবল হয়।<br /><br />
<center>
      <b>
            সর্বদ্বারেষু দেহহস্মিন্ প্রকাশ উপজায়তে। <br />
            জ্ঞানং যদা তদা বিদ্যাদ্ বিবৃদ্ধং সত্ত্বমিত্যুত।।১১।।</b>
</center>
<br /><br />
<b>অনুবাদঃ</b><br> যখন এই দেহের সব কয়টি দ্বারে জ্ঞানের প্রকাশ হয়, তখন সত্ত্বগুণ বর্ধিত হয়েছে বলে জানবে।<br /><br />
<center>
      <b>
            লোভঃ প্রবৃত্তিরারম্ভঃ কর্মণামশমঃ স্পৃহা। <br />
            রজস্যেতানি জায়ন্তে বিবৃদ্ধে ভরতর্ষভ।।১২।।</b>
</center>
<br /><br />
<b>অনুবাদঃ</b><br> হে ভরতশ্রেষ্ঠ! রজোগুণ বর্ধিত হলে লোভ, প্রবৃত্তি, কর্মে উদ্যম ও দুর্দমনীয় স্পৃহা বৃদ্ধি
পায়।<br /><br />
<center>
      <b>
            অপ্রকাশোহপ্রবৃত্তিশ্চ প্রমাদো মোহ এব চ। <br />
            তমস্যেতানি জায়ন্তে বিবৃদ্ধে কুরুনন্দন।।১৩।।</b>
</center>
<br /><br />
<b>অনুবাদঃ</b><br> হে কুরুনন্দন! তমোগুণ বর্ধিত হলে অজ্ঞান-অন্ধকার, নিষ্ক্রিয়তা, প্রমাদ ও মোহ উৎপন্ন হয়।<br /><br />
<center>
      <b>
            যদা সত্ত্বে প্রবৃদ্ধে তু প্রলয়ং যাতি দেহভৃৎ। <br />
            তদোত্তমবিদাং লোকানমলান্ প্রতিপদ্যতে।।১৪।।</b>
</center>
<br /><br />
<b>অনুবাদঃ</b><br> যখন সত্ত্বগুণ বৃদ্ধিপ্রাপ্ত কালে দেহধারী জীব দেহত্যাগ করেন, তখন তিনি মহর্ষিদের নির্মল উচ্চতর লোকসমূহ
লাভ করেন।<br /><br />
<center>
      <b>
            রজসি প্রলয়ং গত্বা কর্মসঙ্গিষু জায়তে। <br />
            তথা প্রলীনস্তমসি মূঢ়যোনিষু জায়তে।।১৫।।</b>
</center>
<br /><br />
<b>অনুবাদঃ</b><br> রজোগুণে মৃত্যু হলে কর্মাসক্ত মনুষ্যকুলে জন্ম হয়, তেমনই তমোগুণে মৃত্যু হলে পশুযোনিতে জন্ম
হয়।<br /><br />
<center>
      <b>
            কর্মণঃ সুকৃতস্যাহুঃ সাত্ত্বিকং নির্মলং ফলম্।<br />
            রজসস্তু ফলং দুঃখমজ্ঞানং তমসঃ ফলম্।।১৬।।</b>
</center>
<br /><br />
<b>অনুবাদঃ</b><br> সুকৃতি-সম্পন্ন সাত্তিক কর্মের ফলকে নির্মল, রাজসিক কর্মের ফলকে দুঃখ এবং তামসিক কর্মের ফলকে অজ্ঞান বা
অচেতন বলা হয়।<br /><br />
<center>
      <b>
            সত্ত্বাৎ সংজায়তে জ্ঞানং রজসো লোভ এব চ। <br />
            প্রমাদমোহৌ তমসো ভবতোহজ্ঞানমেব চ।।১৭।।</b>
</center>
<br /><br />
<b>অনুবাদঃ</b><br> সত্ত্বগুণ থেকে জ্ঞান, রজোগুণ থেকে লোভ এবং তমোগুণ থেকে অজ্ঞান, প্রমাদ ও মোহ উৎপন্ন হয়।<br /><br />
<center>
      <b>
            ঊর্ধ্বং গচ্ছন্তি সত্ত্বস্থা মধ্যে তিষ্ঠন্তি রাজসাঃ। <br />
            জঘন্যগুণবৃত্তিস্থা অধো গচ্ছন্তি তামসাঃ।।১৮।।</b>
</center>
<br /><br />
<b>অনুবাদঃ</b><br> সত্ত্বগুণ-সম্পন্ন ব্যক্তিগণ ঊর্ধ্বে উচ্চতর লোকে গমন করে, রজোগুণ-সম্পন্ন ব্যক্তিগণ মধ্যে নরলোকে
অবস্থান করে এবং জঘন্য গুণসম্পন্ন তামসিক ব্যক্তিগণ অধঃপতিত হয়ে নরকে হমন করে।<br /><br />
<center>
      <b>
            নান্যং গুণেভ্যঃ কর্তারং যদা দ্রষ্টানুপশ্যতি। <br />
            গুণেভ্যশ্চ পরং বেত্তি মদ্ভাবং সোহধিগচ্ছতি।।১৯।।</b>
</center>
<br /><br />
<b>অনুবাদঃ</b><br> জীব যখন দর্শন করেন যে, প্রকৃতির গুণসমূহ ব্যতীত কর্মে অন্য কোন কর্তা নেই এবং জানতে পারেন যে, পরমেশ্বর
ভগবান এই সমস্ত গুণের অতীত, তখন তিনি আমার পরা প্রকৃতি লাভ করেন।<br /><br />
<center>
      <b>
            গুণানেতানতীত্য ত্রীন্ দেহী দেহসমুদ্ভবান্। <br />
            জন্মমৃত্যুজরাদুঃখৈর্বিমুক্তোহমৃতমশ্নুতে।।২০।।</b>
</center>
<br /><br />
<b>অনুবাদঃ</b><br> দেহধারী জীব এই তিন গুণ অতিক্রম করে জন্ম, মৃত্যু, জরা ও দুঃখ থেকে বিমুক্ত হয়ে অমৃত ভোগ
করেন।<br /><br />
<center>
      অর্জুন উবাচ<br />
      <b>কৈর্লিঙ্গৈস্ত্রীন্ গুণানেতানতীতো ভবতি প্রভো। <br />
            কিমাচারঃ কথং চৈতাংস্ত্রীন্ গুণানতিবর্ততে।।২১।।</b>
</center>
<br /><br />
<b>অনুবাদঃ</b><br> অর্জুন জিজ্ঞাসা করলেন- হে প্রভু! যিনি এই তিন গুণের অতীত, তিনি কি কি লক্ষণ দ্বারা জ্ঞাত হন? তাঁর আচরণ
কি রকম? এবং তিনি কিভাবে এই তিন গুণ অতিক্রম করেন?।<br /><br />
<center>
      <b>
            প্রকাশং চ প্রবৃত্তিং চ মোহমেব চ পান্ডব। <br />
            ন দ্বেষ্টি সংপ্রবৃত্তানি ন নিবৃত্তানি কাঙ্ক্ষতি।।২২।।<br />
            উদাসীনবদাসীনো গুণৈর্যো ন বিচাল্যতে। <br />
            গুণা বর্তন্ত ইত্যেবং যোহবতিষ্ঠতি নেঙ্গতে।।২৩।।<br />
            সমদুঃখসুখঃ স্বস্থঃ সমলোষ্ট্রাশ্মকাঞ্চনঃ। <br />
            তুল্যপ্রিয়াপ্রিয়ো ধীরস্তুল্যনিন্দাত্মসংস্তুতিঃ।।৩৪।।<br />
            মানাপমানয়োস্তুল্যস্তুল্যো মিত্রারিপক্ষয়োঃ। <br />
            সর্বারম্ভপরিত্যাগী গুণাতীতঃ স উচ্যতে।।২৫।।</b>
</center>
<br /><br />
<b>অনুবাদঃ</b><br> পরমেশ্বর ভগবান বললেন- হে পান্ডব! ‍যিনি প্রকাশ, প্রবৃত্তি ও মোহ আবির্ভূত হলে দ্বেষ করেন না এবং সেগুলি
নিবৃত্ত হলেও আকাঙ্ক্ষা করেন না; যিনি উদাসীনের মতো অবস্থিত থেকে গুণসমূহের দ্বারা বিচলিত হন না, কিন্তু গুণসমূহ স্বীয়
কার্যে প্রবৃত্ত হয়, এভাবেই জেনে অবস্থান করেন এবং তার দ্বারা চঞ্চলতা প্রাপ্ত হন না; যিনি আত্মস্বরূপে অবস্থিত এব্ং সুখ ও
দুঃখে সম-ভাবাপন্ন; যিনি মাটির ঢেলা, পাথর ও স্বর্ণে সমদৃষ্টি-সম্পন্ন; যিনি প্রিয় ও অপ্রিয় বিষয়ে সম-ভাবাপন্ন; যিনি
ধৈর্যশীল এবং নিন্দা, স্তুতি, মান ও অপমানে সম-ভাবাপন্ন; যিনি শত্রু ও মিত্র উভয়ের প্রতি সমভাব-সম্পন্ন এবং যিনি সমস্ত
কর্মোদ্যম পরিত্যাগী- তিনিই গুণাতীত বলে কথিত হন।<br /><br />
<center>
      <b>
            মাং চ যোহব্যভিচারেণ ভক্তিযোগেন সেবতে। <br />
            ম গুণান্ সমতীতৈতান্ ব্রহ্মভূয়ায় কল্পতে।।২৬।।</b>
</center>
<br /><br />
<b>অনুবাদঃ</b><br> যিনি ঐকান্তিক ভক্তিযোগ সহকারে আমার সেবা করেন, তিনি প্রকৃতির সমস্ত গুণকে অতিক্রম করে ব্রহ্মভূত স্তরে
উন্নীত হন।<br /><br />
<center>
      <b>
            ব্রহ্মণো হি প্রতিষ্ঠাহমমৃতস্যাব্যয়স্য চ। <br />
            শাশ্বতস্য চ ধর্মস্য সুখস্যৈকান্তিকস্য চ।।২৭।।</b>
</center>
<br /><br />
<b>অনুবাদঃ</b><br> আমিই নির্বিশেষ ব্রহ্মের প্রতিষ্ঠা বা আশ্রয়। অব্যয় অমৃতের, শাশ্বত ধর্মের এবং ঐকান্তিক সুখের আমিই
আশ্রয়।<br /><br />
<center>
      হরে কৃষ্ণ হরে কৃষ্ণ কৃষ্ণ কৃষ্ণ হরে হরে ।<br />
      হরে রাম হরে রাম রাম রাম হরে হরে ।। <br /><br />
      সমাপ্ত
</center>